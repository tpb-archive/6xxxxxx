Robert Jordan - Het Rad des Tijds Boek 5 -VUUR UIT DE HEMEL

Beschrijving
 Het Rad des Tijds is onbetwist de meest aansprekende fantasy-cyclus van de afgelopen decennia. In dit ambitieuze epos verhaal Robert Jordan van een profetie die langgeleden is gedaan, van een eeuw die langgeleden is voorspeld, de eeuw die nu is wedergekomen op het Rad des Tijds. Alles wat was, wat is en wat zal zijn dreigt nu onder de Schaduw verloren te gaan. Want zo staat het geschreven... Het Einde van de Eeuw nadert met rasse schreden, de winden der verandering doen hun werk, tot groot verdriet van velen. Rhand Altor, die onder enorme druk staat, leidt een wankel verbond tegen de Schaduw, terwijl de Duistere het web weeft waarin hij de mensheid aan zich wil onderwerpen. Daar komt nog bij dat de winter is aangebroken, maar vreemd genoeg blijft de hitte en heersen droogte en hongersnood. Velen willen Rhand aan hun zijde. Wie zal slagen? Wie niet? Wat ook de uitkomst zal zijn, de prijs zal hoog zijn...
 



Recensie(s)
NBD|Biblion recensie
 We zijn 4000 jaar na het 'Breken' van de wereld, een semi-feodale fantastische wereld, toen het kwaad (de 'Duistere') tijdelijk werd verslagen. De Voorspellingen zeggen dat drie mensen het mystieke Patroon van de wereld zullen herschikken. Dat zijn Rhand Altor, die zijn lotsbestemming als de 'Herrezen Draak' aanvaard heeft, en zijn twee vrienden. Volgens deze Voorspellingen zal de 'Draak' de wereld redden en vernietigen tijdens de Laatste Slag. Deze nadert: de Verzakers complotteren en versterken de macht van de komende 'Duistere'. Elaida denkt dat zij alleen de wereld kan redden van de ondergang, maar daarvoor moet zij de 'Draak' gevangen nemen en doen sterven. Rhand, de 'Draak', heeft echter andere plannen nu hij weet wat van hem verwacht wordt: hij zoekt en verzamelt bondgenoten, al diegenen die de Ware Bron aangeraakt hebben, om hem te steunen in de Laatste Strijd. Boeiend en heel menselijk fantasy-avontuur, dat echter behoorlijk ingewikkeld wordt door de vele personages, nevenplots en de toenemende lengte van elk nieuw boek in de reeks. Voorzien van uitgebreide appendix. Kennis van de voorgaande delen is wel een noodzaak. Kleine druk.
 
TBS